---
title: "Black & White"
date: 2025-02-07T18:54:01+02:00
draft: true
---
# Black & White
Λένε ότι η ζωή είναι ένα γιγάντιο φάσμα χρωμάτων και ότι το κάθε χρώμα είναι ξεχωριστό και όμορφο με τον δικό του τρόπο και παρόλο που αυτό βγάζει νόημα άμα κάποιος είναι γραφίστας θαρρώ ότι έχει μηδαμινό νόημα όταν μιλάμε για την πραγματικότητα. Πασχίζω να εξετάσω αυτό το θέμα καιρό τώρα και το άρθρο που ακολουθεί είναι οι σκέψεις μου μέχρι αυτήν την στιγμή. 

# Τι εξετάζουμε 
Η εισαγωγή είναι η αλήθεια ότι αφήνει πολλά πράγματα να εννοηθούν και πρέπον θα ήταν να κατατάξω το άρθρο αυτό σε μια από τις γνωστές θεματικές της φιλοσοφίας, αλλά καθώς θέλω να αφήσω την "πένα" μου ελεύθερη θα προσπαθήσω να μην το κάνω. Αν και κυριώς πραγματεύομαι την ηθική. 

# Μακροσκοπικά versus Μικροσκοπικά 
Όπως η οικονομική επιστήμη εξετάζει την οικονομία από την μακροοικονομική οπτική καθώς και την μικροοικονομική οπτική θεωρώ ότι κάτι ανάλογο εφαρμόζεται και στον πραγματικό κόσμο. Πιάνοντας την ζωή μακροσκοπικά κάποιος μπορεί να διακρίνει πολύ εύκολα το σωστό και το λάθος, μια γενοκτονία είναι λάθος, η φτώχια είναι λαθος καθώς και ο ρατσισμός είναι λάθος (τουλάχιστον έτσι θέλω να πιστεύω ότι σκέφτεται ο γενικός πληθυσμός) ουσιαστικά μιλάμε για το λεγόμενο μαύρο και το λεγόμενο άσπρο.Ξάφνου όμως όταν εστιάζουμε σε μια μικρή ομάδα πληθυσμού ή ανάμεσα σε άτομα θα παρατηρήσει κανείς τους όρους "έγκλημα πάθος", "κακές οικονομικές αποφάσεις" ή "προσβολή". Οι άνθρωποι μεταξύ τους πασχίζουν να εκλογικεύσουν τις πράξεις τους προστίθοντας χρώματα στις πράξεις τους. Σκότωσε την γυναίκα του γιατί εκείνη τον απάτησε, ξαφνικά το μαύρο της δολοφονίας γίνεται γκρί με κάποια ανούσια δικαιολογία. Το ότι μια οικογένεια έμεινε άστεγη ξαφνικά γίνεται ότι άνοιξαν μια επιχείρηση και πήραν υπέρογκα ρίσκα οπότε το μαύρο γίνεται το οικονομικό κόκκινο. Τέλος το αιώνιο "Εντάξει είναι Έλληνας λογικό να είναι τεμπέλης" γίνεται από μαύρο μπλέ. Ο κόσμος έχει πεποιθήσεις και επειδή δεν θέλει να τις βάψει μαύρες παίρνει την μπογιά της επιλογής του και την βαφεί το χρώμα της αγαπημένης του δικαιολογίας. Πως όμως πήγαμε από ένα ξεκάθαρο μαύρο και ένα ξεκάθαρο άσπρο σε τόσα πολλά χρώματα που το κάθε ένα βγάζει νόημα για λίγους ανθρώπους και τους αφήνει να κοιμούνται τα βράδια. 

# Παράμετροι και η παραποίηση τους 
Η οικονομική επιστήμη είναι μανιασμένη με τις μετρικές του ΑΕΠ της Αξιολόγηση Πιστοληπτικής Ικανότητας και ενα σωρό άλλες που δεν γνωρίζω επειδή παρόλο που μοιάζει να συμπαθώ αυτήν την επιστήμη, την απεχθάνομαι ιδιαιτέρως. Οι μετρικές αυτές όμως παραμένουν (σχεδόν πάντα) αντικειμενικές, μια χώρα με μεγαλύτερο ΑΕΠ συνήθως ζεί καλύτερα από μια χώρα με μικρότερο και ούτω καθεξής. Το μυστικό εδώ πέρα είναι η γενικευσή, το ΑΕΠ δεν υποστηρίζει ότι και τα 10m της Ελλάδας ζούν καλύτερα από την προηγούμενη χρονιά που το ΑΕΠ ήταν μιρκότερο αλλα υποστηρίζει ότι ένα καλό ποσοστό όντως ζεί καλύτερα. Έτσι επιστήμες που ασχολούνται με τον μακρόκοσμο της κοινωνίας μπορούν πολύ εύκολα να σου πουνε τι βαίνει καλώς και τι πάει λάθος ή πόσο μάλλον τι είναι άσπρο και τι είναι μαύρο. 
Ας προσπαθήσουμε να εφαρμόσουμε όμως αυτό στην καθημερινή ανθρώπινη επαφή, θέλω όλοι εδω πέρα να σκεφτούμε τον Γιάννη, ο Γιάννης 22 ετών παλικάρι, σπουδάζει μουσική και έχει μια ιδιαίτερη αγάπη προς τις γυναίκες. Ο Γιάννης μας από τα 20 εως τα 22 του βρίσκει τον εαυτό του σε ένα διαφορετικό κρεβάτι κάθε βράδυ (εντάξει υπερβάλλω λίγο). Όλοι όταν τον βλέπουν να εμφανίζεται στο κρασάδικο λένε "ωχ, ήρθε ο γ****ς της παρέας" και ΞΑΦΝΟΥ εκεί πέρα κοντά στα 23 ο Γιαννάκης μας γίνεται το Ιώαννη. ΣΟΚ, ΔΕΟΣ και παράνοια διέπει την παρέα του, πως ο Γιάννης ο τοπικός επιβήτορας, ο φόβος και τρόμος κάθε φρεσκοχωρισμένης κοπέλας γίνεται κάτι που δεν χωράει στο πεδί του φύλλου στο διαβατήριο του; Και τότε αρχίζουν τα σχόλια, "έλα μωρέ για τις γκόμενες το κάνει", "Σιγά ρε μια φάση είναι" ή το αγαπημένο μου "Ξηρασία έπεσε, κάτσε να βρεί μια και θα ισιώσει". Πως καταλήξε μια παρέα που γενικά αποδέχεται την ΛΟΑΤΚΙ κοινότητα να μιλάει τόσο ξεδιάντροπα για έναν φίλο τους ή πόσο μάλλον ένα φίλο τους πλέον. Αυτό που αποτυγχάνουν να δούνε οι φίλοι του ίσως είναι ότι είναι τόσο σίγουροι για τις παραμέτρους του φίλου τους, δηλαδή το φύλο του, την εθνικότητα του, την ηλικία του και τα λοιπά που έπαυσαν να είναι ανεχτικοί προς την εξέλιξη της μονάδας ή ίσως θεωρούσαν ότι γνώριζαν τόσο καλά τις παραμέτρους που ποτέ τους δεν κατανόησαν ότι είναι περισσότερες απο εκείνες που ήξεραν. 
Οπότε αγαπητέ μου αναγνώση κάπου εδώ πέρα φτάνουμε στις παραμέτρους και την παραποίηση τους. Σε μια επαφή μονάδας με μονάδα (που με την μονάδα ονομάζω κάθε άνθρωπο ξεχωριστά) ο κόσμος δημιουργεί τις δικές του παραμέτρους και φτιάχνει ένα μοντέλο της κάθε άλλης μονάδας στο μυαλό του και άπαξ και γίνει αυτό τότε χάθηκε το παιχνίδι για τις αλλαγές ή πόσο μάλλον το άσπρο να έιναι μαύρο (δηλαδή σε αυτήν την περίπτωση να ισχύει κάτι άλλο από αυτό που γνωρίζαμε έως τώρα). Τώρα το άσπρο γίνεται ένα σεξιστικό γκρί ή ένα ομοφοβικό ρόζ. 
